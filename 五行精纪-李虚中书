## 五行精纪摘抄
### 【五行妙旨】
- 自甲至癸，十干为天；自子至亥，十二支为地；以干合支，然后为人。
- 凡命须要求之以天地，而断之以人。如甲用辛为官，乃看辛下得何支；用寅为禄，乃看寅上得何干；遂合支干名为纳音，定其五行之或死或生，或旺或衰，吉凶自见，贵人驿马准此。
    - **遂合支干名为纳音:官 马 那一柱的纳音？，旺衰是自坐？**
- 又以年为主，以日为本，盖遁月从年，遁时从日。以主推之，五行衰死，未必凶为凶，以本推之，则生旺类，但发迟耳。常以主配父母，本配己身，本吉主凶，当由自立，主胜于本，多出资荫，主本皆强，此名最上。
- 人命年、月、日、时、胎五位，宜有情，又**不可专执禄马为贵，刑杀为贱**，全要圆机，探其妙旨。（李虚中书）

### 【岁运】
- 凡大运如大将军，小运如小将军，太岁如人君，三者相得而和，然后济事。所至逢禄马贵人则吉，逢刑杀则凶。所逢者当生年有，则吉凶重；当生年无，则吉凶轻。久困而遇通，未必通；久通而运困，未必困。更加盛衰，宜细消息之。五行衰者运宜盛，五行盛者运宜衰，仍须命合三主而言，万不失一也。（李虚中书）

### 【五行长生】
- 既曰「水土俱生申」，又曰「土生巳」，何也？水土生申，阴阳家之说也，土生于巳，医家之说也，盖五行之中，惟土分体用，厚德载物，居中不用者，土之体也；散在四维，如旺四季一十八日，土之用也。体生于巳，乘父母之禄，用生于申，继父母之位而生也。
- 李虚中云：壬寅正得艮位，故不得谓之绝，丁巳正得火禄，故不得谓之绝，而尤坚壮也。
- 李虚中云：本家贵人全者，如甲人有戊、有庚、有丑、有未是也，大贵。如甲人得丁丑辛未，又得次也，盖甲年丑上遁得丁，未上遁得辛也。更有一种贵人，亦为福甚，重得者必贵，甲戊庚得乙丑癸未，乙得庚子戊申，己得丙子甲申，丙丁得丁酉乙亥，壬癸得乙卯癸巳，六辛得丙寅戊午是也。
- 自来言禄，但知甲禄在寅之类，殊未知禄堂为最贵，甲人得甲戌是也，以其甲为岁干，则甲之本位遁在戌，若更得诸位福神助发，必须大贵。独辛壬有二位，辛有辛卯辛丑，壬有壬寅壬子，余皆一位。（李虚中书）
- 天资驿马学堂贵人助之，无不发越。（李虚中书）
- 又切戒阳多阴少，如二甲一己是。且阳，譬则君也、夫也；阴，譬则臣也、妇也。君多臣少，夫多妇少，岂不致乱哉，又要无杀害冲破。（李虚中书）
- 三合者，以带本家一位纳音旺日时上者，为最上，如亥卯未得辛卯是。切忌以金得寅午戌之类，须旺而损寿，尤宜以驿马当之，须大贵，三合换尽入格甚好。（李虚中书）
- 只取长生宫是，如甲用戊己为财，见戊申是也，又如癸用丙丁为财，见丙寅是，此类多得外财。（李虚中书）
### 【论贵局上-贵格】
- 五行足 
- 干神一字、支神一字、五行一字
- 甲庚丙壬全、乙辛丁癸全
- 四孟生气全、四位旺气全、四季库
- 五行得正印
- 四位集福于帝座、帝坐发福于四位
- 君臣庆会、引从全、交互见禄、交互见贵神、禄合全（甲得亥之类）、贵合全（甲得午之类）
- 合全十干、合全十二支、十干得专位禄、纳音同源（顺数为上，逆数为次）
- 夹禄窠、夹贵窠
**注释：以上为卿相王侯格局**
- 干神五位相连、支神五位相连
- 天地德合（年与时为上）
- 顺连合（如甲乙丙或丙丁戊之类）
- 逆连合（如癸甲乙或甲乙丙之类）
三合顺（谓生年次月日时）
自生旺一路（见福贵）、自死绝一路（见福贵）、先驳杂后纯粹
三奇（天为上，地为次）
- 食神见驿马、食神见本冢禄六合唤尽、支神暗合、禄堂、本家贵全、生成官、夹贵库
- 专位暗合禄、旺气乘本主（主木卯月、本金酉时）、兄弟五行同类
- 兄弟纳音相类、兄弟干神相类（年兄日弟、月兄时弟）、兄弟支神相类
- 官印驿马学堂、食神学堂
注释：**以上为凤阁鸾台舍人格局**
- 右自夹贵窠以上卿相王侯格局，自干神五位连珠以下凤阁鸾台舍人格局。亦须入格后更看纳音五行衰旺死，及参以禄马贵神刑害杀神看之，临时加减，或凶而有吉、吉而隐凶，或在上局而降中，或在中局而升上，临时消息之，当自见之矣。
### 【孟仲季四位全】
- 四孟带五行生气，四仲带五行旺气，四季带五行库墓，能全其位，又于纳音禀五行生旺气兼诸贵人助之，未有不大贵者。但有一说，常术所不能及，若孟仲季于年月日时全得，则冲犯而早达致死，要以胎代年方寿贵也。（李虚中书）
### 【破杀】
- 卯与午，丑与辰，子与酉，未与戌，皆相破，惟寅申巳亥无破，以其合故也。
- 犯此主少年灾滞，及财产耗散，兼身有折伤之灾。（李虚中书）

### 论六害
- 李虚中云：未害子，阴男阳女，尤忌。
- 李虚中云：午害丑，阳男阴女尤忌。
- 李虚中云：寅害巳，阳男阴女尤忌。
- 大抵值六害，主妨害六亲，少兄弟，纵有亦如无，兼起命宫看之，其害落何宫分，逐宫分断之。（李虚中书）

### 【反本杀】
- 且如甲子金命得戊午日，又于胎月日时上，多带寅巳，名反本杀。犯此者，或贵或富，定主孤立，一旺便克杀父母尊长，余则无害。（李虚中书）


- 甲午爱官鬼。李虚中云：甲午金伤强悍，壬子木失之柔，或壬子得甲午或甲午得壬子，阴阳专位，却为炳灵。


### 丙戌之土，为福隆厚，火锺于此故也。己未庚辰戊辰丁丑，与此同义。
- 己未火也，未中有墓木。庚辰金也，辰中有墓土。戊辰木也，辰中有墓水。丁丑水也，丑中有墓金。皆父母之气，各有所养也。
三命纂局云：此五者福壮禄厚，何也？辰水库木借成气，四者仿此。以上有鬼所伤，不为害，气盛故也。
- 李虚中云：丙戌尤异，以戌又为土之本位而尤旺盛也。

### 乙卯癸巳丁酉乙亥，水火虽绝，却清明而妙佳。
- 李虚中云：四位水火虽绝，却清明妙佳，观天乙贵人自可见矣。

### 戊子之火，非神龙则无，丙午之水，惟天河则有。
- 戊子支干旺于北方，乃水之位，纳音属火，乃水中之火，非神龙不能有之。丙午支干旺于南方，乃火之位，纳音属水，
- 李虚中云：丙午天上之水，银汉有之，即十二辰之天后也，得之者，高朋豁达，颖异不凡。戊子水中之火，神龙有之，即六气之君火也，得之者自神而明，沉几先物，二气兼得尤妙绝，其余诸气准此详之。辛丑之土，不嫌于木；戊戌之木，不怕于金，何以辨之？丑中金库，木不为鬼；戌中有火，金反受其殃。若戊戌之木，二土在上，一木在下，埋在二土之下，尚未萌芽，不见其形，是土盛木弱，余皆仿此。
